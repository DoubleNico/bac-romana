 #modernism #interbelic 
# Introducere
Romanul "Ultima noapte de dragoste, intaia noapte de razboi" este publicat in anul 1930 de catre Camil Petrescu fiind un roman modern, subiectiv, psihologic, de analiza si un roman al experientei.
# Trasaturi Roman Psihologic
1. **Perspectiva narativa subiectiva**. Naratiunea este relatata la persoana I, naratorul-personaj, fiind implicat in actul intamplarii. Viziunea "dindarat" apare prin procesul de focalizare interna. Se remarca unicitatea perspectivei narative, deoarece naratorul isi expune propria experienta. Cititorul are acces limitat la cele intamplate, el cunoscand doar varianta lui Stefan Ghiorghidiu. Astfel, naratorul e unul necreditabil, desi ofera o viziune autentica.
2. **Tehnicile narative specifice**, printre care si perceptia timpului. Daca in romanul traditional timpul e masurabil, general, obiectiv, in acest tip de roman timpul e unul interior, subiectiv. Cronologia e incalcata, prin procesul rememorarii (**analepsiei**) deoarece sunt aduse in prezent ganduri si fapte trecute care sunt subordonate memoriei involuntare si al fluxului constiintei. Protagonistul, Stefan Ghiorghidiu, participand la o discutie cu ceilalti sublocotenenti, isi aminteste povestea iubirii esuate dintre el si sotia sa: "Eram insurat de doi ani si jumatate cu o colega de facultate si banuiam ca ma insala". Tehnica utilizata de Camil Petrescu este **mise en abyse**.
# Trasaturi roman al experientei
1. **Prezentarea experientei revelatorie si fundamentala**, capabila sa redefineasca sistemul de valori al individului. Razboiul este cel care rastoarna principiile personajului principal Stefan Ghiorghidiu. Experienta participarii la razboi ii reconfigureaza ideile si ii ofera o alta perspectiva a vietii. Razboiul este vazut in sens distrugator, fiind cel care curma vietile unor oameni nevinovati. Toata viata protagonistului se invarte, de acum, prin ochii acestei experiente care ii confirma ingrijorarile lui precum afirmatiile: "Pentru mine, dragostea aceasta era o lupta neintrerupta, in care eram vesnic de veghe, cu toate simturile la panda, gata sa previu orice pericol." erau nesemnificative in fata gravitatii acestui eveniment necrutator.
2. **Valorificarea biografiei**. Camil Petrescu in timpul razboiului a tinut un jurnal, unde isi insemna trairile sale. Confesiunile acestuia se regasesc in jurnalul pe care l-a avut pe front. Lucru ce afirma mai accentuat autenticitatea si credibilitatea relatarii. Intr-un roman de-al sau Camil Petrescu sustine acest fapt: originalitatea si credibilitatea unui scriitor reiese din trairile proprii expuse in lucrarea sa: un scriitor e un om care exprima in scris cu o liminara sinceritate ceea ce a simtit, ceea ce a gandit, ceea ce i s-a intamplat in viata lui si celor pe care i-a cunoscut, sau chiar obiectelor neinsufletite. Fara ortografie, fara compozitie, fara stil si chiar fara caligrafie.
# Tema
**Tema** romanului este sugerata inca din titlu: iubirea si razboiul. Acestea nu sunt prezentate simultan, ci succesiv. Totodata, contureaza drama intelectualului lucid, inadaptat, cu probleme de constiinta.
# Scene
1. **Scena excursiei la Odobești**. Atat pe drum, cat si la masa, mereu se intampla ca sotia lui sa fie asezata langa domnul G, lucru care il framanta pe protagonist. Stefan analizeaza foarte fin si detaliat gesturile sotiei sale, care filtreaza cu domnul G, acesta devenind tot mai sigur ca Ela il insala. Aceasta are aparenta unei femei infidele, dar lasitatea ei nu este limpede. Ea afirma ca nu a facut nimic reprosabil si gresit si ca nu s-a comportat altfel decat celelalte femei spunand cu tarie: "Toate femeile fac la fel!" Stefan se dovedeste a fi o persoana hiperlucida si rationala. Cu toate ca e anonima, o doamna mai inaintata in varsta ii reproseaza acestuia avand rolul unei "cutii de rezonanță", spunandu-i "Atâta luciditate e insuportabilă, dezgustătoare." Stefan Ghiorghidiu era diferit de ceilalti deoarece era hipersensibil si de multe ori exagera: "despic firul in patru".
2. **Capitolul 5, dupa decizia plecarii in razboi**. Imaginea razboiului este haotica, frontul inseamna agitatie, mizerie, frig si învălmășeală. Capitolul "Ne-a acoperit pamantul lui Dumnezeu" ilustreaza tragismul confruntarii cu moartea. Perspectiva razboiului este radicala; razboiul este vazut in sens maladiv, fiind cel care curma vieti. Ofiterul Stefan Ghiorghidiu descopera o realitate dramatica, nu atacuri vitejesti. Orgoliul sau insa il face sa participe cu toata forta la razboi, dintr-un sentiment nobil de camaraderie. Drama colectiva, a razboiului, pune in umbra drama individuala a iubirii si devine o experienta revelatorie pentru Stefan, care isi inverseaza sistemul de valori.
# Elemente de compozitie
1. **Titlul**. Acesta se construieste pe baza unei antiteze duble: ultima/intaia si dragoste/razboi, sugerand si anticipand cele doua teme principale ale romanului, dragostea si razboiul. Ambele experiente sunt asociate cu termenul "noapte", simbolizand necunoscutul, intunericul, fiind sugerat esecul in cele doua planuri. Termenii "ultima" si "prima" sunt frontierele temporale ale unor epoci diferite ca traire si viziune din viata personajului principal. Acestea marcheaza momentele esentiale ale transformarii din barbatul orgolios si adept al iubirii unice, Stefan Ghiorghidiu devine un barbat rece, detasat si ironic spre sfarsitul romanului. De asemenea, relatia dintre Ela si Stefan este sugerata in titlu, deoarece, odata cu inceperea razboiului, dragostea se pierde. In acest context, fiind aflat in prag de moarte, el constietizeaza ca exista lucruri mult mai importante decat presupusul adulter al sotiei sale.
2. **Conflictul**. Exterior si interior, acesta se contureaza in jurul protagonistului. Conflictul exterior pune in evidenta relatia personajului cu cei din jurul sau, accentuand orgoliul respingerii si plasandu-l in categoria inadaptatului social. Unchiul sau doreste sa il traga spre lumea afacerilor si a banilor, insa Stefan traieste intr-o lume a ideilor, ceea ce il face sa fie si sensibil in exterior. Conflictul interior este generat de presupunerea ca sotia sa il insala, (lumea banuielii) lucru care va produce destramarea cuplului. Faptul ca Ela este implicata in lumea mondena, lume pe care Stefan o dispretuieste, reprezinta un principal motiv al racelii relatiei dintre ei.
# Concluzie
In concluzie, "Ultima noapte de dragoste, intaia noapte de razboi" este un roman modern de tip subiectiv, cu personaje complexe, unul dintre cele mai semnificate romane interbelice din literatura noastra, autorul valorificand in mod original experienta reala, de pe front.
# Caracterizare
Stefan Ghiorghidiu, personajul narator, este tipul intelectualului, personaj tipic lui Camil Petrescu, student la Filozofie, care traieste intr-o lume a ideilor, a cartilor, crezand ca s-a izolat de lumea palpabila. Este un filosof fascinat de absolut, de ideea unei iubiri ideale, tanar rational, fiind in acelasi timp, si un inadaptat social, orgolios si hipersensibil.
## Statut
Din punct de vedere **social**, el este un student la filosofie casatorit cu Ela "una dintre cele mai frumoase studente". Din punct de vedere **moral**, personajul apartine lumii adevarului si al standardelor de viata, este orgolios si sensibil. De asemenea, este o persoana care se simte superioara fata de ceilalti oameni din jurul sau. Pe plan **psihologic**, el este stapanit de framantarile si problemele de constiinta si se zbate pentru iubirea pentru Ela si drama razboiului, dar si intre suspiciune si certitudine.
## Trasatura
Principala trasatura de caracter a personajului Stefan Ghiorghidiu este orgoliul, care se reflecta in actiunile si gandurile sale.